evam ukte siṃhavikrāṃtagāmī bodhisatvo mahāsatvaḥ bhagavaṃtam etad avocat |deśetu bhagavaṃ ye
te bhaviṣyaṃti anāgate ’dhvani bodhisatvā śuṇyatādṛṣṭyā ānimittadṛṣṭyā apraṇi(4rhitadṛṣṭyā
anutpādadṛṣṭyā alakṣaṇadṛṣṭyā buddhadṛṣṭyā bodhidṛṣṭyā bhaviṣyanti |ye punar śūnyatāni)mittabhāṣyagocarāḥ
maṃtrapaliguddhāḥ akṣaraśodhikāḥ vāṃṅkarmaparamāḥ subhāṣitāgurukāḥ nāmagurukāḥ
te imāṃ tathāga(2tadharmadeśanām anakṣarām avācyāṃ śrutvā tā dṛṣṭīr jahiṣyaṃti sarva)dharmāṇāṃ
caikanayaṃ jñāsyaṃti yathādhimuktiyānāṃ ca satvānāṃ tathādhimuktyā dharmaṃ deśayiṣyaṃti
|te upāyakauśalye suśikṣitā alpeccha(3kathāṃ kathayiṣyaṃti na ca tena śuddhiṃ pratyenti
|saṃtoṣakathāṃ kathayiṣyaṃti) na ca tena śuddhiṃ pratyenti |saṃllekhakathāṃ kathayiṣyaṃti
na ca tena śuddhiṃ pratyenti |saṃgaṇikadoṣāṃ saṃprakāśayiṣyaṃti praviviktā sarvadharmā
a(4dhimucyiṣyaṃti |ekāramāsaṃsargasya ca varṇaṃ saṃprakāśayiṣya)ṃti na ca tena te śuddhiṃ
pratyenti |bodhicittotpādasya ca varṇaṃ saṃprakāśayiṣyaṃti cittasvabhāvatā ca bodhiṃ
jñāsyaṃti |vaitulyasūtrāṃtānāṃ ca (4v varṇaṃ saṃprakāśayiṣyaṃti sarvadharmā ca vaitulyā jñāsyaṃti
|bodhisatvakathāṃ kathayiṣyaṃti na śrāvakānā)ṃ na ca pratyekabuddhānāṃ na ca buddhānāṃ
nānātvam adhimucyiṣyaṃti |dānasya ca varṇaṃ saṃprakāśayiṣyaṃti dānasamatā ca teṣāṃ pratividdhā
bhaviṣyati |śīlasya ca (2varṇaṃ saṃprakāśayiṣyaṃti śīlasvabhāvatā ca teṣāṃ pratividdhā
bhaviṣya)ti |kṣāntyāś ca varṇaṃ saṃprakāśayiṣyaṃti kṣayadharmavyayadharmānutpādadharmatā
ca teṣāṃ dṛṣṭyā bhaviṣyaṃti |vīryasya ca varṇaṃ saṃprakā(3śayiṣyaṃti aprayatnānārambhāḥ
sarvadharmāś ca teṣāṃ pratividdhā bhaviṣyaṃti |dhyānasamādhisamāpattīnāṃ ca nīhāra upadekṣyaṃti
mukhakoṭīnayutaśatasahasraiḥ prakṛtisamāpannā pi sarvadharmān dra(kṣyaṃti |prajñāyāś
ca sahasrākāraṃ varṇaṃ saṃprakāśayiṣyaṃti prajñāduṣprajñayoḥ pra)kṛtibhāvaṃ ca teṣāṃ
sarvadharmā suviditā bhaviṣyanti |rāgasya ca avarṇaṃ ca saṃprakāśayiṣyaṃti na ca kaṃcid dharmaṃ
raktaṃ drakṣyaṃti |5r dveṣasya ca avarṇaṃ saṃprakāśayiṣyaṃti na ca kaṃcid dharmaṃ duṣṭaṃ
drakṣyaṃ(ti |mohasya ca avarṇaṃ saṃprakāśayiṣyaṃti sarvadharmān mohāvaraṇavigatān adhimucyiṣyaṃti
|nirayatiryagyoniyamalokasya ca bhayaṃ saṃprakāśayiṣyaṃti na ca nira)2yatiryagyoniyamalokam
upalabhiṣyaṃti |te yathādhimuktīyā(nāṃ ca sattvānāṃ tathādhimuktyā dharmaṃ
deśayiṣyaṃti |yad idaṃ śūnyatādhimuktyā ekanayādhimuktīyānām | evam ānimittādhimuktyā |)
3 anutpādādhimuktyā | abhāvādhimuktyā | alakṣaṇādhimuktyā (ekanayādhimuktīyānām |tasmād bhagavan
ya upāyakauśalyaśabdā na śrāvakānāṃ ca pratyekabuddhānāṃ ca navayānasaṃprasthitānāṃ
bodhisatvānāṃ mahā)4satvānāṃ anyatra gaṃbhīrādhimuktīyānāṃ ekanayādhi(muktīyānāṃ te ’dhimuktigocarā
upāyakauśalyaśabdā vaktavyāḥ ||

